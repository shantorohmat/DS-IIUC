একটি কথা 
 - সুনীল গঙ্গোপাধ্যায় 
একটি কথা বাকি রইলো থেকেই যাবে
মন ভোলালো ছদ্মবেশী মায়া
আর একটু দূর গেলেই ছিল স্বর্গ নদী
দূরের মধ্যে দূরত্ব বোধ কে সরাবে।


ফিরে আসার আগেই পেল খুব পিপাসা
বালির নিচে বালিই ছিল, আর কিছুই না
রৌদ্র যেন হিংসা, খায় সমস্তটা ছায়া
রাত্রি যেমন কাঁটা, জানে শব্দভেদী ভাষা।


বালির নিচে বালিই ছিল, আর কিছু না
একটি কথা বাকি রইল, থেকেই যাবে।


(কাব্যগ্রন্থঃ দাঁড়াও সুন্দর।)

 কবিতাটি ১৯৬৪ বার পঠিত হয়েছে।

বিষয়শ্রেণী: রূপক কবিতা
